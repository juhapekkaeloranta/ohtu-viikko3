Retrospektiivitekniikat

Retrospektiivi voidaan suorittaa ketterän ohjelmistokehitysprojektin iteraatioiden lopussa. Sen tarkoituksena on arvioida sprintin onnistumista, toimia kommunikaatiotapana tiimiläisten välillä ja ohjata projektin kulkua oikeaan suuntaan.

Tutustuin kahteen retrospektiivitekniikkaan, joiden nimet ovat "Start, Stop, Continue, More of, Less of Wheel" ja "Glad, Sad, Mad". Niiden perusajatus on samankaltainen: tiimiläiset jakavat ajatuksiaan sprintistä toisilleen. Ajatukset jaetaan kategorioihin niiden positiivisuuden tai negatiivisuuden mukaan.

"Start, Stop, Continue, More of, Less of Wheel" -tekniikassa käytetään julistetta, johon osallistujat kirjoittavat mietteitään jakaen ne viiteen luokkaan: mitä meidän pitäisi aloittaa, mitä meidän pitäisi lopettaa, mitä meidän pitäisi jatkaa, mitä pitäisi tehdä enemmän ja mitä pitäisi tehdä vähemmän. Kommenttien kirjoittamisen jälkeen tiimi keskustelee esille tulleista asioista ja päättää niiden pohjalta jatkotoimista seuraavia iteraatioita varten.

"Glad, Sad, Mad" -tekniikassa perusajatus on sama kuin edellisessä. Julisteen sijaan käytetään kortteja, jotka asetaan kolmeen osaan jaetulle taululle kirjoittamisen jälkeen. Taulun osat on nimetty tekniikan nimen mukaisesti. Erona edelliseen on äänestys. Osallistujat äänestävät aiheet tärkeysjärjestykseen ja keskustelevat niistä tuossa järjestykssä, kunnes kaikki aiheet on käsitelty tai kunnes tilaisuuteen varattu aika on loppu.
